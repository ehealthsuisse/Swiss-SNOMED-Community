[english-version](https://github.com/ehealthsuisse/Snomed-Community/blob/main/README_EN.md)
[french-version](https://github.com/ehealthsuisse/Snomed-Community/blob/main/README_FR.md)
[german-version](https://github.com/ehealthsuisse/Snomed-Community/blob/main/README_DE.md)
# Swiss SNOMED-Community

## Che cos’è la Swiss SNOMED-Community?
Questa piattaforma fornisce alle persone interessate la possibilità di interagire per quanto riguarda l’utilizzo di SNOMED CT, così che gli utenti della comunità possano aiutarsi reciprocamente in caso di domande su SNOMED CT.

## Com’è organizzata la Swiss SNOMED-Community?
Nella [piattaforma](https://github.com/ehealthsuisse/Swiss-SNOMED-Community/blob/main/README_IT.md) si trovano [forum di discussione](https://github.com/ehealthsuisse/Swiss-SNOMED-Community/discussions) organizzate tematicamente e la [netiquette](https://github.com/ehealthsuisse/Swiss-SNOMED-Community/blob/main/Netiquette/Netiquette_IT.md) della Swiss SNOMED-Community. Sotto [official Announcements](https://github.com/ehealthsuisse/Swiss-SNOMED-Community/discussions/categories/announcements) vengono pubblicate le novità riguardanti SNOMED CT. Se è necessario discutere un argomento specifico di SNOMED CT in una riunione, questa può essere organizzata all'interno della comunità. La partecipazione attiva è incoraggiata. La sezione «General» è destinata alla discussione di argomenti generali relativi a SNOMED CT, mentre nella sezione «Q&A» si possono porre domande sia tecniche che generali. Una volta che ha ricevuto risposta, la domanda può essere contrassegnata di conseguenza, preferibilmente dalla persona che l’ha posta. Nella sezione «Ideas» si possono pubblicare idee per l’attuazione nonché idee generali su SNOMED CT e sul suo utilizzo. Su «Show and tell» è possibile postare progetti generali, implementazioni o altri argomenti riguardanti SNOMED CT.

L'[archivio](https://github.com/ehealthsuisse/Archiv/discussions) contiene le risposte alle domande, contributi alle discussioni e informazioni archiviate, conservati nelle stesse categorie delle discussioni. Si raccomanda di consultare l'archivio prima di porre una domanda o aprire una discussione per vedere se l'argomento è già stato trattato o se è già stato risposto alla domanda.


## Amministrazione della Community
Tutta la comunicazione su questa piattaforma è soggetta alle regole di GitHub e al relativo codice di condotta. Queste regole devono essere rispettate. È importante mantenere una comunicazione pertinente e mirata. Questa piattaforma è pubblica e può essere visualizzata da chiunque, pertanto non devono essere pubblicate informazioni riservate. Se le regole di GitHub o la [netiquette](https://github.com/ehealthsuisse/Swiss-SNOMED-Community/blob/main/Netiquette/Netiquette_IT.md) della Swiss SNOMED-Community non vengono rispettate, i gestori della comunità si riservano il diritto di eliminare contenuti e, in caso di ripetute violazioni, di escludere gli utenti dalla Swiss SNOMED-Community.  
Le domande che hanno ricevuto risposta e i thread di discussione conclusi vengono regolarmente spostati nell'archivio dai gestori della comunità. 

## Contatto
Se avete suggerimenti per migliorare la piattaforma o la comunità, vi preghiamo di contattarci. Potete inviare i vostri suggerimenti per la piattaforma e le vostre domande su SNOMED CT al seguente indirizzo e-mail: SNOMED@e-health-suisse.ch
<p align="center">
<img src="https://github.com/ehealthsuisse/eHS_Logo/blob/main/eHS_Logo/IT.svg?raw=true" width="600" height="300">
</p>