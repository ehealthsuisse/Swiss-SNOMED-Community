# Swiss SNOMED Community
## Che cos’è la Swiss SNOMED Community?
È una piattaforma con una duplice funzione: di scambio tra gli utenti SNOMED e di supporto. Consente agli utenti di aiutarsi reciprocamente in caso di domande sull’implementazione e di domande generali su SNOMED CT. La piattaforma verrà ulteriormente sviluppata e anche l’intensità di fruizione da parte degli utenti aumenterà. Invitiamo quindi a segnalarci eventuali richieste di miglioramento della Swiss SNOMED Community, perché la piattaforma potrà avere successo soltanto se saprà soddisfare le esigenze degli utenti.

## Com’è organizzata la Swiss SNOMED Community?
La piattaforma Swiss SNOMED Community comprende tre repository collegati tra di loro. La [Swiss SNOMED Community](https://github.com/ehealthsuisse/Swiss-SNOMED-Community/blob/main/italian.md)) contiene [discussioni](https://github.com/ehealthsuisse/Swiss-SNOMED-Community/discussions), suddivise per argomenti, e [la netiquette](https://github.com/ehealthsuisse/Swiss-SNOMED-Community/blob/main/NettiquetItalienisch.md) della piattaforma. Sotto [Official Announcements](https://github.com/ehealthsuisse/Announcements/discussions) vengono pubblicate le novità riguardanti SNOMED CT. [L’archivio](https://github.com/ehealthsuisse/Archiv/discussions)
 contiene le risposte alle domande, contributi a discussioni e informazioni archiviate.

### Community
Nel repository «Community» si trovano [la netiquette](https://github.com/ehealthsuisse/Swiss-SNOMED-Community/blob/main/NettiquetItalienisch.md) e il link al forum di discussione, suddiviso in vari ambiti tematici. La sezione «General» è destinata alla discussione di argomenti generali relativi a SNOMED CT, mentre nella sezione «Q&A» si possono porre domande sia tecniche che generali. Una volta che ha ricevuto risposta, la domanda può essere contrassegnata di conseguenza, preferibilmente dalla persona che l’ha posta. Nella sezione «Idee» si possono pubblicare idee per l’attuazione nonché idee generali su SNOMED CT e sulla sua applicazione. Su «Show and Tell» è possibile postare progetti generali, implementazioni o altri argomenti riguardanti SNOMED CT.

### Official Announcements
Questo repository contiene le novità e le anticipazioni concernenti SNOMED CT. Se sussiste la necessità di un incontro su un particolare aspetto di SNOMED CT, lo si può organizzare all’interno della Community. Ciò può essere utile, per esempio, se diversi utenti hanno lo stesso problema o la stessa domanda. La partecipazione attiva è benvenuta in questo caso.

### Archive
In questo repository vengono archiviate le discussioni della Community. Prima di porre una domanda o di aprire una discussione si consiglia di verificare nel repository «Archive» se l’argomento è già stato trattato o se è già stato risposto alla medesima domanda.

### Amministrazione della Community
L’intera comunicazione su questa piattaforma è soggetta alle regole di GitHub e al relativo codice di condotta. Queste regole devono essere rispettate. Occorre inoltre garantire che la comunicazione sia pertinente e mirata. Dato che questa piattaforma è pubblica e tutti possono consultarla, non vi devono essere pubblicate informazioni riservate. Se le regole di GitHub o [la netiquette](https://github.com/ehealthsuisse/Swiss-SNOMED-Community/blob/main/NettiquetItalienisch.md) della Swiss SNOMED Community non vengono rispettate, gli amministratori si riservano il diritto di cancellare i contenuti in questione e, in caso di ripetuta violazione delle regole, di escludere dalla Swiss SNOMED Community gli utenti responsabili.
Le domande che hanno ricevuto risposta e le discussioni concluse vengono spostate nell’archivio a cadenza regolare.

### Contatto
Chi avesse proposte di miglioramento riguardanti la piattaforma o la Community è invitato a contattarci. Per suggerimenti in merito alla piattaforma e domande riguardanti SNOMED CT si prega di scrivere al seguente indirizzo e-mail: SNOMED@e-health-suisse.ch.


## Fonti
